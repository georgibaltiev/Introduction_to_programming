## Контролна работа 2
Задачи от контролна работа 2 на спец. Информационни системи 2022г.

### Задача 1
Напишете програма, която прочита две цели положителни числа N и M, създава матрица с N реда и M колони от цели числа без знак в динамичната памет и прочита елементите ѝ. След това трябва да проверява дали тази матрица има две колони, които са пермутация една на друга (т.е. са съставени от едни и същи елементи, но евентуално в различен ред).Да се изведат индексите на всички такива двойки колони или No, ако няма. <br />

Пример: <br />
Вход: <br />
3 3 <br />
1 4 3 <br />
2 3 2 <br />
3 1 1 <br />

Изход: 0 2 <br />

Пример: <br />
Вход: <br />
2 3 <br />
1 2 3 <br />
4 5 6 <br />

Изход: No <br />

###  Задача 2
Въведете цяло положително число N. След него въведете N пароли (символни низове) с максимална дължина 9. Нека приемем, че сигурността на една парола се определя от броя на главните английски букви в нея (напр. AbC#E -> 3). Конкатенирайте всички еднакво сигурни пароли в общи низове, започващи с едноцифрено число, равно на сложността на съответните пароли. Изведете получените низове на екрана. <br />
Пример: <br />
Вход: <br />
5 <br />
ABC <br /> 
wxyz <br />
FG_H <br />
123456 <br />
st <br />

Изход: <br />
3ABCFG_H <br />
0wxyz123456st <br />

Забележка: Опитайте се да използвате точна памет за получните низове. <br />

### Задача 3
Въвеждат се цели числа k – разполагаема сума и n ≤ 24 – брой атракции, последвани от n на брой цели числа – цени за посещение на атракциите. Можем да посетим една или повече атракции, само ако разполагаемата ни сума е достатъчна. <br />  

Да се напише рекурсивна функция, която отпечатва всички възможни комбинации за посещение на атракции като булеви вектори. Булевият вектор е последователност от нули и единици, където 1-ца означава истина (в контекста на нашата задача – посещаваме атракцията), а 0 означава лъжа (не посещаваме атракцията). <br />

Пример: <br />  
Вход:  <br />
(k) 22  <br />
(n) 2  <br />
15  <br />
4  <br />
Изход:  <br />
00  <br />
01  <br />
10  <br />
11  <br />

Обяснение: Всички комбинации от атракции са валидни.  <br />

Пример: <br />
Вход:  <br />
(k) 15  <br />
(n) 3  <br />
7  <br />
8  <br />
9  <br />
Изход:  <br />
000  <br />
001  <br />
010  <br />
100  <br />
110  <br />

Обяснение: Можем да не посетим нищо (000), можем да посетим всяка атракция поотделно (001, 010, 100) и можем да посетим заедно първата и втората атракции (110).  <br />
